# CSOPORT ZH
## Tolvajok között

Adott a táblázat első oszlopában egy tolvaj neve, a második oszlopban az összeg, amit sikkasztani szokott, és a harmadik oszlopban pedig a sikkasztások száma található. Az éppen sikkasztó embereket a táblázatban a felhasználó ki tudja jelölni kattintással, ezzel egy zöld háttért adva nekik, majd a LOPÁS! gombra kattintva a kijelölt sorok összegei hozzáadódnak a sikkasztók összes sikkasztásához, és mindeközben számoljuk, hogy aktuálisan hányszor sikkasztottak. A táblázat alatt képesek vagyunk új sikkasztókat hozzáadni a táblázatunkhoz.

1. Oldjuk meg, hogy tudjunk a táblázatunkhoz új sorokat hozzáadni! A sorok második cellájának adjunk egy `sikkosszeg` nevű classt, a harmadiknak pedig egy `sikkszam` nevű classt, ezzel fogunk tudni a továbbiakban dolgozni. (2 pont)
2. Oldjuk meg, hogy a sorokra kattintva az egész sor háttérszíne zöldre változzon, majd a következő kattintásnál vissza! Ehhez a sorra kattintva egy `kivalasztott` nevű classt lehessen rajta a `toggle` függvénnyel ki-be kapcsolgatni. (2 pont)
3. Hozzunk létre egy sum változót, ami folyamatosan figyelni fogja a lopások értékét. A `LOPÁS!` gombra kattintva a `querySelectorAll`-val válasszuk ki az összes olyan sort, aminek van `kivalasztott` classa. Ezekben a sorokban `querySelector`-val kereshetünk rá a benne lévő fizetés összegére, a benne lévő `sikkosszeg` classú elemre. Az összes cella innerHTML-jét vegyük, és ezekre az értékekre hívjuk meg a `parseInt()` függvényt, és adjuk hozzá a sum változóhoz. (2 pont)
4. OPCIONÁLIS!!! : Adjunk hozzá a kijelölt sorokban lévő `sikkszam` classú elem innerHTML-ben lévő számhoz 1-et, hogyha a `LOPÁS!` gombra kattintva az adott sor éppen ki van jelölve. Az előző feladathoz hasonlóan használjunk `parseInt()` függvényt. (2 pont)
5. Az utolsó feladatban `querySelectorAll`-val válaszd ki az összes `sikkosszeg` classú elemet a táblázatban. Az elemeket mentsd el egy tömbbe, majd írasd ki a `tizmillio` id-val rendelkező spanbe, hogy hány olyan bűnőző van, akik 10 000 000 Ft-nál is többet sikkasztanak! (1 pont)
6. Keresd meg, hogy ki szokott a legtöbbet lopni, írd ki a `leggazdagabb` id-val rendelkező spanbe! Ehhez szedd ki a neveket is `querySelectorAll`-val egy tömbbe, és nézd meg, hogy a legnagyobb értékű melyik személyhez tartozik. (Ugyanazon az indexen vannak a két tömbben, tehát ha a 3. érték a legnagyobb, akkor a nevek közül is a 3.-at kell vennünk) (1 pont)
